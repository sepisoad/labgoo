


<!DOCTYPE html>
<html>
	  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <!-- <link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous"> -->
    <link href="https://fonts.googleapis.com/css2?family=Trade+Winds&display=swap" rel="stylesheet">
    <link href='https://cdn.fontcdn.ir/Font/Persian/Samim/Samim.css' rel='stylesheet' type='text/css'>
    <link rel="stylesheet" href="css/bootstrap.min.css">
    <link rel="stylesheet" href="css/base.css">
    <title>لب گو، مرجعی برای اخبار علمی جهان</title>
    
    <!-- discussion plugin -->
    <script async defer src="https://factlink.com/lib/dist/factlink_loader.min.js"></script>     

    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-162784362-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());

      gtag('set', {'user_id': 'USER_ID'});
      gtag('config', 'UA-162784362-1');
    </script>

  </head>
<body>
	  <div class="container-fluid d-flex justify-content-around bg-warning py-3 mb-2 shadow" style="font-family: 'Trade Winds', cursive; font-size: x-large;">    
    <a class="text-center text-dark text-decoration-none" href="index.html">LabGoo</a>    
  </div>  
	<div class="container">  
    <div class="d-md-none border text-white rounded-top bg-danger border-danger border-bottom-0 mt-1 flex-row d-flex pl-2 ">
  تبلیغات
</div>
<div class="d-md-none shadow-sm border border-danger flex-row d-flex justify-content-around py-1 ">
  <img src="https://picsum.photos/100/50?random=1">
  <img src="https://picsum.photos/100/50?random=2">
  <img src="https://picsum.photos/100/50?random=3">
</div>
    <div class="row">    
      <div class="col col-3 d-none d-sm-block">
  <div class="row mt-2">
  <div class="shadow-sm col col-7 text-white bg-danger border border-danger border-bottom-0 rounded-top text-center">
    تبلیغات
  </div>
</div>
<div class="shadow-sm row mb-2">
  <div class="shadow-sm col border border-danger text-center ">
    <img class="shadow-sm my-3" src="https://picsum.photos/100/200?random=1">
  </div>
</div>
  <div class="row mt-2">
  <div class="shadow-sm col col-7 text-white bg-danger border border-danger border-bottom-0 rounded-top text-center">
    تبلیغات
  </div>
</div>
<div class="shadow-sm row mb-2">
  <div class="shadow-sm col border border-danger text-center ">
    <img class="shadow-sm my-3" src="https://picsum.photos/100/200?random=2">
  </div>
</div>
  <div class="row mt-2">
  <div class="shadow-sm col col-7 text-white bg-danger border border-danger border-bottom-0 rounded-top text-center">
    تبلیغات
  </div>
</div>
<div class="shadow-sm row mb-2">
  <div class="shadow-sm col border border-danger text-center ">
    <img class="shadow-sm my-3" src="https://picsum.photos/100/200?random=3">
  </div>
</div>
  <div class="row mt-2">
  <div class="shadow-sm col col-7 text-white bg-danger border border-danger border-bottom-0 rounded-top text-center">
    تبلیغات
  </div>
</div>
<div class="shadow-sm row mb-2">
  <div class="shadow-sm col border border-danger text-center ">
    <img class="shadow-sm my-3" src="https://picsum.photos/100/200?random=4">
  </div>
</div>
</div>

      <div class="col my-3 mx-lg-3 mx-sm-2" dir="rtl">
      	<!--  -->
      	<div class="row py-2 px-2 border border-success border-bottom-0 rounded-top">
      		<div class="col align-middle bg-light px-3 py-2 rounded">
      			<h3 class="">داستان وست ورلد آنچه تا کنون میدانیم</h3>
      		</div>
      	</div>
        <!--  -->        
        <div class="row border border-success border-bottom-0 border-top-0 py-2"> 
          <div class="" ass="col"> 
            <img 
              class="img-fluid rounded shadow w-100 " 
              style="object-fit: cover; height: 400px; width: 100%;"
              src=https://images.unsplash.com/photo-1586452572632-0195860d5ec6?ixlib=rb-1.2.1&amp;q=80&amp;fm=jpg&amp;crop=entropy&amp;cs=tinysrgb&amp;w=1080&amp;fit=max&amp;ixid=eyJhcHBfaWQiOjEyMzMzMX0>
          </div>
        </div>
      	<!--  -->
    
        <!--  -->
        <div class="row border border-success border-bottom-0 border-top-0 row-cols-1 bg-danger text-light py-2"> 
          <div class="col">
            <h6><small>نوشته شده توسط: سپهر آریانی</small></h6>
          </div>
          <div class="col">
            <h6><small>در تاریخ: 2020-04-09</small></h6>
          </div>
          <div class="col">
            <h6>
              <small>
              منبع: <a class="text-decoration-none text-warning" href="https://collider.com/westworld-timeline-explained/">collider</a>
              </small>
            </h6>
          </div>
          <div class="col">
            
            <a href="#" class="text-decoration-none badge bg-warning text-black-50">سریال</a>
            
            <a href="#" class="text-decoration-none badge bg-warning text-black-50">علمی تخیلی</a>
            
            <a href="#" class="text-decoration-none badge bg-warning text-black-50">وست ورلد</a>
            
          </div>
        </div>
        <!--  -->
      	<div class="row py-2 px-2 border border-success border-top-0 rounded-bottom shadow">
      		<div class="col">
      			

<p>سریال وست ورلد که فصل اول آن در سال ۲۰۱۶ پخش شد بسیار طوفانی کار خود را آغاز کرد و خیلی سریع تبدیل به یکی از پر بیننده ترین سریال های زمان خود شد. سریالی که بازار بحث و گفتگو درباره داستانها و معانی مخفی در آن بسیار زیاد بوده و هنوز هم ادامه دارد. سریالی که طرفداران آن هفته به هفته ثانیه شماری می کردند تا به پخش قسمت بعدی آن برسند. فصل اول سریال با سوال های بی پاسخ بسیار و مفاهیم عمیق فراوان پایان یافت و هواداران باید دو سال صبر می کردند که پخش فصل بعدی آن آغاز شود.
</p>
<p>به سال ۲۰۱۸ می رویم زمانی که فصل بعدی سریال منتشر شد. این فصل برخی از سوالات فصل قبلی را پاسخ داد اما سوالات به مراتب بیشتری را مطرح کرد و درهم ریختگی از قبل برنامه ریزی شده خط زمانی در داستان سرایی درک اتفاقات را به مراتب سخت تر کرد.
</p>
<p>دو سال دیگر سپری شد و امسال و دقیقا چند روز قبل از نوروز در بحبوحه بیماری کرونا پخش فصل سوم این سریال جذاب آغاز شد. برای بسیاری از شما که خاطراتتان از دو فصل قبلی کمی محو شده یا اینکه تقدم و تاخر ماجراها را از یاد برده اید یا اینکه اصل داستان را خیلی متوجه نشدید در ادامه تمام داستان سریال تا جایی که پخش شده را به ترتیب وقوع توضیح میدهم.
</p>
<p>برای سادگی کار تمام تاریخ ها بر اساس تاریخی بنیاد میشود که در آن ما میدانیم میو (Maeve) قصد فرار از پارک را داشته است که در وبسایت خود سریال به آن اشاره شده. تاریخ مزبور ۱۵ ژوئن ۲۰۵۲ است. نکته نهایی اینکه در ادامه کار هرجا زمان وقایع مطرح نشد یعنی آن واقعه در حال حاضر (محدوده سال ۲۰۲۰) اتفاق می افتد. 
</p>
<p>۲۰۱۵:
</p>
<p>درست قبل از یک قرار کاری آرنولد یکی از رباتهای مورد علاقه خود که خودش روی آن کار می کرده یعنی دلوروس (Dolores) را به دنیای واقعی (دنیای خارج از وست ورلد) می آورد و به شهری می روند که آرنولد در آن ساکن است. شهر بر اساس ظاهر بسیار شبیه توکیو است.  آرنولد خانه ای را که در حال ساختن آن برای همسر و فرزند خود (چارلی) است به دلوروس نشان میدهد. او معتقد است دلوروس و چارلی روحیات بسیار مشابهی دارند و اینکه همیشه چیزهای مثبت را میبینند. در این زمان هنوز مشخص نیست که آیا چارلی دچار بیماری شده است یا نه.
</p>
<p>اندکی پس از این ماجرا آرنولد و شریک کاری و علمی او فورد (Ford) یک مهمانی نمایشی برای سرمایه گذار احتمالی وست ورلد یعنی لوگان دلوس (Logan Delos) پسر سرمایه دار بزرگ جیمز دلوس و مالک شرکت دلوس ترتیب میدهند. دوست و همکار لوگان یعنی ویلیام برای حضور در این مهمانی رغبتی ندارد و درست قبل از شروع مهمانی آن مکان را ترک میکند. در این زمان میدانیم که ویلیام با خواهر لوگان یعنی جولیت (Juliet) رابطه دارد ولی هنوز با یکدیگر به صورت رسمی نامزد نکرده اند.
</p>
<p>لوگان در مهمانی در ابتدا متوجه نمیشود که همه افراد حاضر ربات هستند و پس از اقوای او توسط یکی از رباتهای زن قضیه برای او تشریح میشود و او بسیار تحت تاثیر قرار میگیرد و مصمم میشود که روی این پروژه سرمایه گذاری کند. در ضمن در سریال از واژه میزبان (Host) برای ربات ها استفاده میشود چرا که آنها قرار بود از مهمان ها (Guest) که همان انسان ها بودند در پارک پذیرایی کنند.
</p>
<p>۲۰۱۷:
</p>
<p>در این زمان آرنولد و فورد در حال ساخت میزبان های جدید تر و آماده کردن پارک (وست ورلد) برای افتتاح هستند. میدانیم که در این زمان میزبانها تست تورینگ (تستی که در آن هوش مصنوعی سعی میکند انسان را گول بزند تا او فکر کند با یک انسان واقعی طرف است) را به سادگی پاس کرده اند ولی آرنولد در تلاش بود تا به میزبانها این امکان را بدهد تا به آگاهی برسند.
</p>
<p>احتمالا در حد فاصل سرمایه گذاری شرکت دلوس در پارک تا قبل از افتتاح رسمی آن پسر آرنولد (چارلی) میمیرد و زندگی او دچار تراژدی میشود و او برای کنار آمدن با مرگ فرزند خود تمام وقت در پارک و با میزبانها کار میکند تا جایی که کار و زندگی او فقط محدود به میزبانها میشود. آرنولد احساس میکند میزبانها زنده هستند و او تلاش خود را چند برابر میکند تا به دلورس کمک کند تا بتواند خودشناسی کرده و به آگاهی برسد. به نظر میرسد در زمان حیات آرنولد برخی از میزبانان توانسته بودند به آگاهی برسند ولی اینکه اختیار در انتخاب داشتند یا نه هنوز مشخص نیست. همینطور می دانیم اگر میزبانی به آگاهی رسیده باشد با پاک کردن آگاهی او نیز از بین میرود.
</p>
<p>پروژه وست ورلد بر این اساس چیده شده بود که افراد سرمایه دار با پرداخت هزینه هنگفت به دور از چشم دیگران وارد پارک شوند تا آزادانه هر کاری که دلشان میخواهد با میزبانها که بسیار واقعی به نظر میرسند بکنند. آرنولد در دوران آماده سازی و تست میزبانها دچار تحول شد و  به فورد پیشنهاد کرد که افتتاح پارک را متوقف کنند و میزبان ها را آزاد کنند تا در دنیای واقعی مانند انسانها زندگی کنند. فورد که بر خلاف آرنولد احساساتی فردی منطقی بود از این پیشنهاد آرنولد ناخرسند شد و آن را رد کرد.
</p>
<p>درست کمی قبل از افتتاح پارک آرنولد که خود را تنها میدید و از نظر روحی نیز دچار آسیب شده بود تصمیم گرفت شخصیت یکی از میزبانان به اسم وایت (Wyatt) که برای خشونت بی حد و مرز برنامه ریزی شده بود را به ذهن دلوروس آپلود کند. سپس با کمک تدی (Teddy) آنها همه میزبان ها را نابود می کنند تا جلوی افتتاح پارک را بگیرند. سپس دلوروس تدی و پس از آن آرنولد (با رضایت خود آرنولد) را میکشد و در نهایت اقدام به کشتن خودش میکند. 
</p>
<p>در این زمان هنوز مشخص نیست که به جز وست ورلد پارک های دیگری که در آیندّ می بینیم (مثل شوگان ورلد و ...) توسط پروژه ساخته شده یا نه. همینطور نمی دانیم خود پارک وست ورلد چند منطقه در خود دارد و در جریان قتل عام چند میزبان از چه مناطقی از بین رفتند. همینطور می دانیم میزبانان پس از مردن یا آسیب دیدن در درون آزمایشگاه هایی که در مناطق مختلف پارک مخفی شده اند بسرعت تعمیر و بازیابی میشوند و مجددا به داستان خود برگردانده میشوند.
</p>
<p>آکه چتا (Akecheta) که از اهالی یکی از قبایل سرخپوستی (در پارک وست ورلد) و از ساخته های فورد است در پارک در حال پرسه زدن است که سر از مکان قتل و عام میزبان ها در می آورد. او در میان اجساد با تعجب حرکت میکند و به جسد آرنولد که در برابر یک مهمان خانه افتاده میرسد و از می رسد و از کنار جسد دلوروس عبور میکند و به داخل مهمان خانه میرود و در آنجا با اسباب بازی مارپیچ چارلی مواجه میشود. این اسباب بازی توسط آرنولد به دلوروس داده شده بود تا به نوعی با سمبل سازی به دلوروس بفهمانده که برای رسیدن به آگاهی باید یک سفر ماجرایی را به درون خود انجام دهد.
</p>
<p>آکه چتا پس از مواجهه با این مارپیچ دچار سردرگمی شده و این سمبل تبدیل به یک درگیری ذهنی برای او می شود. سپس شروع به تغییر رفتار میکند و سمبل مارپیچ را هر جا که میتواند می کشد، روی زمین، روی گل، روی پوست و خلاصه همه جا. این سردرگمی او را از خط داستانی تعریف شده برایش دور میکند و درست قبل از اینکه آن را درک کند توسط کارمندان پارک برای یک نقش جدید برنامه ریزی مجدد میشود تا به عنوان رئیس یه گروه وحشی به اسم Ghost Nation نقش ایفا کند. لازم به ذکر است که میزبانان به هیچ وجه به میهمانان (انسان ها) آسیب می رساند.
</p>
<p>با توجه به بحرانی که آرنولد بصورت خودخواسته برای پروژه بوجود آورده بود فورد توانست بسیاری از میزبان ها را بازیابی کند و در موعد مقرر پارک افتتاح میشود. فورد قبل از افتتاح پارک برای جلوگیری از درز اخبار به گوش سهامدار(سهامداران) مکان قتل و عام میزبانان که منطقه ای در پارک به اسم اسکالانته (Escalante) بود را زیر تلی از خاک عظیم مخفی میکند. از آن منطقه مدفون زیر خاک فقط زنگ ناقوس کلیسا از زیر خاک بیرون زده و آشکار بود. فورد همینطور تمامی مدارک و مسائل مربوط به حضور آرنولد را نیز از پروژه پاک میکند بنابراین افراد شاغل و سرمایه گذاران هیچ اطلاعی از وجود آرنولد (در گذشته) ندارند.
</p>
<p>۲۰۲۲:
</p>
<p>زمانی که حدس میزنیم باید حوالی زمان فعلی ما باشد (۲۰۲۰) فورد یک نسخه میزبان از روی همکار فقید خود یعنی آرنولد میسازد و نام او را برنارد میگذارد. نام کامل آرنولد Arnold Weber بود، فورد با بازی با حروف اسم آرنولد اسم Bernard Lowe را روی برنارد میگذارد تا نشانه ای باشد از رابطه بین برنارد و آرنولد. برنارد از این مساله هیچ آگاهی ندارد و حتی نمیداند که در واقع انسان نیست. هر میزبانی یک داستان پس زمینه دارد تا بر اساس آن شخصیت آن میزبان پایه ریزی شود. فورد برای داستان پس زمینه برنارد از زندگی آرنولد استفاده میکند. بنابراین برنارد فکر میکند که فرزندی به اسم چارلی داشته که بر اثر بیماری جان خود را از دست داده و همسرش نیز از او جدا شده. برنارد یکی از مهندسین ارشد شرکت است و به نوعی در زمینه طراحی و برنامه ریزی میزبان ها پس از فورد نفر دوم شرکت است. برنارد به فورد کمک میکند تا میزبانانی طراحی شوند که به واقعیت طبیعت نزدیک تر باشند.
</p>
<p>در فصل دوم دیدیم که فورد برای ساخت برنارد از کمک دلوروس (که فورد او را شخصا پس از قتل و عام بازیابی کرده) استفاده کرد. چرا که در سال های آخر عمرش آرنولد بیشترین زمان را با دلوروس سپری کرده بود و دلوروس جزییات بسیاری از شخصیت آرنولد را در خود ذخیره کرده بود. برنارد و دلوروس زمان بسیار طولانی را بدور از آگاهی دیگران بیرون از پارک!!! در خانه آرنولد فقید با یکدیگر سپری کردند و در این مدت دلوروس سعی می کرد تا شخصیت برنارد را تا حد ممکن شبیه آرنولد کند تا جایی که روزی برنارد توانست دلوروس را قانع کند که او آرنولد است (بدون اینکه خودش بداند که آرنولد است). نکته ای که وجود دارد این است که خانه آرنولدی که آنها با هم در آن بودند به احتمال بسیار قوی در واقع یک برنامه در درون سیستم شبیه سازی ای به اسم گهواره (Cradle) بوده است. پس در واقع آنها بیرون از پارک نبودند، آنها فکر میکردند در خانه آرنولد در خارج از پارک هستند. احتمالا فورد این کار را کرده بود تا فضا را برای دلوروس مهیا تر کند تا بتواند در ساخت برنارد دقت بیشتری داشته باشد.
</p>
<p>با توجه اطلاعاتی که از فصل سوم بدست آوردیم میدانیم برنامه شبیه سازی شده میتواند بسیار سریع تر از دنیای واقعی اتفاقات را در خود پیش ببرد. بنابراین این احتمال وجود دارد که ساعت ها/سال های طولانی تست برنارد فقط در مدت چند هفته یا چند ماه در دنیای بیرون رخ داده باشد و چه بسا برنارد قبل از افتتاح پارک آماده شده باشد. این تنها یک نظریه است.
</p>
<p>به هر روی در ادامه می بینیم که ویلیام و لوگان به همراه یکدیگر به پارک سفر میکنند. در جایی مشخص میشود که جولیت خواهر لوگان و همسر آیند ویلیام قبلا به پارک سفر کرده و آنجا را از نزدیک دیده است. سفر دو نفره لوگان و ویلیام بسیار پر ماجرا از آب در می آید و آن دو را به چالش های فراوانی می کشاند. در ادامه بیشتر به آن می پردازیم
</p>
<p>اما می دانیم که در هر پارک چندین داستان که میتوانند با یکدیگر بی ربط یا با ربط باشند بصورت همزمان در مکانهای مختلف در جریان است. فراموش نکنیم که در اساس میزبانان برای سرگرم شدن مهمانان متمول پارک ساخته شده اند و در جریان این سرگرمی ها ممکن است آنها مورد تجاوز قرار گرفته و یا با خشونت تمام با آنها برخورد شود و یا حتی به طرز وحشیانه ای کشته شوند. به هر حال آنها پس از یک تعمیر و بازیابی جزئی مجددا بلافاصله در همان داستان تکراری قرار می گیرند بدون اینکه بدانند هزاران بار آن داستان را از سر گذرانده اند.
</p>
<p>در ادامه سفر لوگان و ویلیام و در جریان یکی از این داستانها به مزرعه پدری دلوروس حمله می شود. تعدادی از مهمان سرمست از خشونت با وحشی گری تمام اعضای خانواده دلوروس و معشوقه اش تدی را می کشند. آنها به دلوروس شلیک میکنند و او زخمی میشود. دلوروس تحت تاثیر اندوه فراوان از مرگ عزیزانش و با درد فراوان ناشی از زخم تیر دچار تروما شده و در اثر آن صحنه هایی از زندگی های قبلی خود از جمله صحنه کشتن آرنولد به دست خودش برایش تداعی میشود. با درد و سردرگمی فراوان او از خط داستانی منحرف شده و به سمت جنگل فرار میکند و پس از مدتی پرسه بی هدف به مکان کمپ شبانه ویلیام و لوگان میرسد که خود آنها در جریان داستان دیگری سر از آنجا در آورده بودند. بی خبر از همه جا ویلیام و لوگان با دیدن دلوروس شوکه میشوند. دلوروس در حالی که نایی بر او نمانده به سمت ویلیام جوان میرود در آغوش او از حال میرود.
</p>
<p>آنها متوجه میزبان بودن دلوروس میشوند ولی علی رغم مخالفت لوگان، ویلیام تصمیم میگیرد تا پس از ترمیم زخم های دلوروس او را در سفر خود در پارک همراه کنند. در جریان این سفر دلوروس هرچه از خط داستانی خود دور تر میشود و به مکانهای به ظاهر نا آشناتری قدم می گذارد بیشتر دچار توهم می شود و این توهم ها گاها چنان واقعی و ملموس به نظر میرسند که او قادر به تشخیص واقعیت از خیال نیست و مدام از ویلیام می پرسد که آیا ما در زمان حال هستیم. لازم به ذکر است که میزبانان خاطراتشان به صورت تصاویر واضح در ذهنشان پروجکت میشود گویی که در آنی وارد آن فضا و یا زمان می شوند و آن را زندگی میکنند. درست برخلاف ما انسان ها که خاطراتمان تصاویری گنگ و گاها دستکاری شده توسط ذهن است که ممکن است در گذر زمان کمرنگ تر شوند.
</p>
<p>در این حین  لوگان با مشاهده رفتارهای دلوروس احساس میکند دلوروس زنده و واقعی است و به او دل می بندد. دلوروس نیز در مسیر و بخاطر حمایت ها و رفتارهای دوستانه ویلیام به او دل میبندد. این دو در ادامه داستان به لوگان دروغ میگویند و او را دور میزنند و به همراه گروهی خرابکار (این افراد خرابکار بخشی از یکی از داستانهای ماجرایی یا quest های پارک هستند) به شهر قدیمی اسکالانته که حالا زیر تلی از خاک مدفون شده میرسند. هرچه به شهر نزدیک تر میشویم دلوروس خاطرات بیشتری را از گذشته های دور به یاد می آورد.
</p>
<p>در ادامه لوگان به همراه یک گروه سرباز که او نقش فرمانده (یک داستان دیگر)  آنها را دارد ویلیام و دلوروس را پیدا میکنند. لوگان که متوجه دلبستگی ویلیام میشود برای اینکه او را به خودش بیاورد شکم دلوروس را پاره میکند تا به نوعی به او بفهماند که او بیش از حد به داستان پارک خود را باخته و در نهایت این یک دنیای فانتزی است و دلوروس هم رباتی بیش نیست. دلوروس فرار میکند و در شب گم میشود. ویلیام هم تحت تاثیر این اتفاق طی چند روز بعد در تلاش برای یافتن دلوروس به هر میزبانی که میرسد آن را نابود میکند. به نظر من دلیل این رفتار خشن ویلیام با میزبانان احساس دوگانه دلبستگی او به دلوروس و حماقت بخاطر این دلبستگی بوده. شاید تکه تکه کردن میزبانان برای او حکم یاد آوری این اصل را داشته که این پارک برای او چیزی بیش از یک بازی نیست. به هر حال در جریان بروز این خشونت افسار گسیخته ویلیام دچار نوعی تحول شده و متوجه گوشه تاریکی از وجود خود می شود.خشونتی که به او نشان میدهد او در درون خودش یک موجود سرکش نهفته دارد که با این ظاهر ساده و شاید توسری خورش فاصله زیادی دارد. و شاید او ترجیح میدهد که خشن و دست بالا باشد تا اینکه مردی ساده و توسری خور باشد. در ادامه همین خودشناسی ویلیام با لوگان نیز برخوردی خشن میکند و او را بدون لباس به زین اسبی می بندد و سپس اسب را به سمت قسمتی دور افتاده از پارک هدایت میکند.
</p>
<p>به هر روی ویلیام در حال پوست انداختن پس از چندین و چند روز تلاش بی فایده برای پیدا کردن دلوروس به شهر Sweetwater (شهر ورودی پارک) باز میگردد و ناگهان دلوروس را از دور می بیند. به سمت دلوروس میرود ولی درست قبل از اینکه به او برسد فردی از میهمانان پارک به او پیشنهاد میدهد و آنها با هم میروند. حتی برای یک لحظه دلوروس به سمت ویلیام نگاه میکند ولی انگار ویلیام را هرگز ندیده باشد و به راه خود ادامه میدهد. این آخرین اتفاق در جریان خودشناسی ویلیام بود که منجر به تبدیل شدن  او به شخصیت مرد سیاه پوش میشود.
</p>
<p>در گوشه ای دیگر از پارک لوگان بیچاره چندین روز زیر آفتاب بدون لباس در صحرا بی هدف پرسه میزند. آفتاب شدید و بی آبی و بی غذایی لوگان را به هذیان گفتن وا میدارد. در در اوج استیصال کنار یک درخت مرده در حال هذیان گفتن آکه چیتا را میبیند. آکه چیتا در این زمان هنوز توسط کارمندان پارک به عنوان میزبانی که دچار تغییر شده شناسایی نشده است. او به لوگان روپوشی میدهد تا خود را بپوشاند. لوگان در حالت هذیان به آکه چیتا میگوید این دنیا (وست ورلد) غلط است. این جمله در ذهن آکه چیتا جرقه ای ایجاد میکند. انگار متوجه شده که با لوگان فرق دارد و آنها دو موجود متفاوت هستند. او احساس می کند که قبلا زندگی های متعددی داشته است.
</p>
<p>آکه چیتا به مسیر خود ادامه میدهد و به مرز های نهایی پارک میرسد. در آنجا دستگاه های ساخت پارک را مشاهده میکند که در حال ساخت مکان استراحت و مرکز مدیریت کارمندان پارک هستند. او احساس میکند که این مکان ورودی به دنیایی دیگر است. سپس به سرعت به روستای کوچک و آرام خود باز میگردد. همسرش (کوهانا) را از خواب بیدار میکند تا به همراه یکدیگر از آنجا به دنیای دیگر بروند.
</p>
<p>در مسیر قبل از آنکه موفق به فرار شوند، اپراتور های پارک کوهانا را پیدا میکنند و او را به انبار نگهداری میزبانهای معیوب میبرند. آکه چیتا از فاصله دور این صحنه را میبیند و به روستای خود باز میگردد. او که از دوری همسرش در عذاب بود سالها در پارک به دنبال کوهانا گشت تا در نهایت متوجه شد برای دیدن همسرش باید بمیرد. او به کرات خود را به کشتن میداد تا اپراتورها او را به آزمایشگاه ببرند. هربار در آزمایشگاه زمانی که کسی متوجه او نبود دنبال کوهانا میگشت تا در نهایت او را در انبار زیر زمین نگهداری میزبانهای معیوب در کنار تعداد زیاد دیگری از میزبانان به صورت غیر فعال می بیند.
</p>
<p>مدتی بعد ویلیام متحول شده به همراه پدر زن خود (پدر لوگان) جیمز دلوس به پارک باز می گردد. ویلیام در پارک ارزش نهفته ای را دریافته بود که چیزی بسیار فراتر از سرگرمی و سکس و خشونت بود. او به جیمز دلوس توضیح میدهد که این پارک امکانی را برای آنها فراهم میکند تا آنها رفتار مهمانان پارک را از نزدیک مشاهده کنند. و با جمع آوری این اطلاعات (مثل گوگل و فیس بوک) بتوانند به منبع عظیمی از پول دست پیدا کنند. جیمز دلوس که یک بیزینس من کارکشته بود بلافاصله پتانسیل های پارک را درک میکند و شروع به دور جدیدی از سرمایه گذاری های هنگفت در پارک می کند.
</p>
<p>مشکلات روحی و روانی لوگان به مرور  بیشتر میشود. او روز به روز بیشر درگیر مواد مخدر می شود و در نهایت از سوی پدر خود به خاطر اعتیاد ترد میشود و اندکی پس از این تصمیم جیمز دلوس، لوگان در تنهایی بخاطر مصرف بیش از حد مواد سنگ کوب می کند و از دنیا میرود. جیمز دلوس نیز خود با یک بیماری کشنده درگیر است (احتمالا سرطان ریه). در این میان ویلیام به مرور جایگاه خود را در شرکت دلوس تثبیت می کند و پس از ازدواج با دختر جیمز دلوس مدیریت شرکت را نیز بر عهده میگیرد.
</p>
<p>در طول سالهای آتی ویلیام به دفعات زیاد به پارک سر میزند تا بیشتر با خود اصلی و خلق و خویش آشنا شود و این رفت و آمد های او به پارک به مرور تبدیل به هدف اصلی زندگی او میشود. در زندگی واقعی همسر و فرزند ویلیام در سایه ترسی همیشگی از او به سر میبرند.
</p>

<p>حدود سال ۲۰۲۶:
</p>
<p>جیمز دلوس و یا دقیق تر بگویم کپی جیمز دلوس در پروژه ای مخفی در دم دستگاه شرکت دلوس زیر نظر ویلیام نگهداری می شود. این در واقع آگاهی جیمز دلوس است که کپی شده و اکنون در بدن یک میزبان قرار داده شده. ویلیام برای اولین بار تصمیم به ملاقات با جیمز دلوس از نزدیک می گیرد. در جریان این ملاقات ویلیام در می یابد که ذهن جیمز دلوس هنوز کاملا آماده پذیرش یک بدن جدید نیست و پس از شنیدن واقعیت دچار فروپاشی میشود. آنها تلاش میکنند تا با این پروژه آزمایشی بتوانند به انسانها پس از مرگشان زندگی جاودانه ببخشند.
</p>

<p>حدود سال ۲۰۳۲:
</p>
<p>ویلیام با دلوروس در جریان یک گردهمایی در مرکز مدیریتی شرکت دلوس مواجه میشود در حالی که دلوروس بی خبر از همه جا برای مهمانان پیانو مینوازد. ویلیام در حالی که به دلوروس خیره شده است زیر لب زمزه کنان با خود میگوید که او (دلوروس) یک وسیله است و اینکه باورش نمیشود که زمانی عاشق او شده بود. ویلیام در می یابد که در واقع او تحت تاثیر دلوروس نبوده بلکه تحت تاثیر تصویری بوده که دلوروس از او به خودش نشان داده. سپس او دلوروس را با خود به محلی می برید و با کلامی حاکی از قدرت در مورد پروژه در حال ساخت خود (فورج) به او توضیح میدهد.
</p>
<p>در داخل مرکز مانیتورینگ و نگهداری (Mesa)، اپراتور ها از پی بردن به این حقیقت که آکه چیتا توانسته ۱۰ سال اخیر را در پارک بدون اینکه حتی یک بار بمیرد سپری کند شگفت زده میشوند. معمولا میزبانان به فواصل زمانی کوتاه مدت می میرند و پس از هر مرگ در آزمایشگاه توسط اپراتورها به آخرین ورژن تغییرات به روز رسانی میشوند. آکه چیتا که ۱۰ سال از آخرین مرگ خود را بدون تغییر سپری کرده بود ورژن های زیادی از آخرین بروز رسانی عقب بود بنابراین اپراتورها او رای برای به روز رسانی به حال خود رها میکنند تا پس از چندین ساعت بازگشته او را به پارک برگردانند. او از این فرصت استفاده میکند و به زیر زمین و محل نگهداری میزبانهای معیوب می رود تا با همسر خود ملاقات کند. البته همسرش در حالت خواب قرار داده شده و او نمیتواند با او تعاملی برقرار کند.
</p>
<p>پس از برگرداندن آکه چیتا به پارک او اکنون مصمم است که هرآنچه که در طول سالهای گذشته دیده و فهمیده را به بقیه میزبانان منتقل کند. اما می داند که این کار باید در خفا و بدور از چشم اپراتورها انجام شود و به همین دلیل او که حالا در قالب داستان Ghost Nation قرار دارد سمبل مارپیچ را بعد کشته شدن هر میزبان بر روی قسمت داخلی پوست جمجمه آن حکاکی می کند.
</p>
<p>ویلیام که حالا کمی مسن تر شده مجددا به ملاقات جیمز دلوس (کپی جیمز دلوس) میرود. جیمز نسبت به ملاقات قبلی پیشرفت های بسیار داشته ولی هنوز برای ورود به دنیای واقعی آماده نیست. در طول گفت گویی این دو متوجه می شویم که جیمز دلوس واقعی سالها پیش از دنیا رفته است (احتمالا یک سال بعد از بازنشسته شدنش در اوایل سال ۲۰۳۲).
</p>
<p>۲۰۵۱:
</p>
<p>در اواخر فصل یک میبینیم که حدود یکسال پیش از وقایع زمان فعلی سریال (نه زمان فعلی ما) همسر ویلیام خودکشی میکند و دختر ویلیام فاش میکند که او و مادرش در تمام طول زندگیشان در سایه ترس از ویلیام به سر میبردند. ویلیام که در گذر سالیان به مرور آخرین نقاط سفید وجودش به  سیاهی گرویده بودند برای فهمیدن اینکه آیا خشونت در نهاد او هیچ تاثیری می گذارد به پارک باز می گردد. او برای این کار یک خانواده ۲ نفره که شامل یک مادر و دختر است را انتخاب میکند و آنها را به وحشیانه ترین شکل ممکن سلاخی میکند. ویلیام متوجه میشود که پس از این قتل وحشیانه هیچ حسی به او دست نمیدهد. ولی در عین حال تحت تاثیر غم و اندوه و حالات روحی آن مادر که فرزندش را از دست داده قرار میگیرد. او متوجه میشود که تا کنون این میزان از ناراحتی و اندوه پس از جدایی برای یک میزبان سابقه نداشته است. 
</p>
<p>مادر مورد بحث کسی نیست جر میو (Maeve)، او پس از این واقعه به آزمایشگاه برای بررسی بیشتر فرستاده میشود. در آنجا فورد از میزان ناراحتی و اندوه عمیق میو تعجب میکند و تصمیم می گیرد داستانی جدید برای میو فراهم کند، مسئول فاحشه های هتل ماریپوسا در شهر Sweetwater!
</p>
<p>ویلیام که اکنون همه خانواده خود به جز دخترش را از دست داده برای بار آخر به ملاقات جیمز دلوس میزبان میرود. جیمز به او التماس میکند که او را به دنیای بیرون ببرد اما ویلیام با خود فکر میکند که شاید این پروژه از ابتدا کاری بیهوده بوده چرا که انسانها برای زندگی ابدی ساخته نشده اند. 
</p>
<p>در طول مباحثه ویلیام  به جیمز میگوید که دخترش اخیرا خودکشی کرده  و پسرش لوگان سالها پیش از دنیا رفته است. پس از شنیدن این حقایق جیمز عصبانی میشود و دست به خشونت می زند. ویلیام به مسئول آزمایشگاه می گوید بگذارد تا خودش به مرور از بین برود تا در طول چند روز آینده شاده روند زوال او از نزدیک باشند.
</p>
<p>آکه چیتا به صورت ناگهانی در شبی تاریک با فورد ملاقات میکند. فورد به او میگوید از این که او به صورت خود به خودی تا این حد پیشرفت داشته و تبدیل به یک موجود زنده شده متعجب است. فورد با زبان سمبلیک به آکه چیتا می گوید زمانی که آورنده مرگ (دلوروس) بازگشت تا جان او (فورد) را بگیرد، او (آکه چیتا) باید دست افراد خود را گرفته و آنها را به سمت دنیای جدید هدایت کند.
</p>
<p>در فصل دوم و در یکی از فلش بکها میبینیم که زن ویلیام در زندگی شخصی خود دچار مشکلات روحی فراوان است و درگیر با اعتیاد به الکل است که یکی از دلایل اصلی آن آگاه شدن از شخصیت دروغین و سیاه ویلیام است. از یک سو ویلیام چهره یکی از بزرگترین شرکتهای جهان است ولی جولیت متوجه شده که ویلیام در رفت و آمدهای مکرر خود به پارک تنها به دنبال جستجوی سیاهی های درون خود است. او متوجه شده که ویلیام هنوز پس از گذشت تمام این سالها در جست و جوی آن دلوروس از دست داده خود است در حالی که او را همه جا میبیند و همواره به او فکر میکند. می توان اینگونه برداشت کرد که دلوروس تنها عشق واقعی ویلیام بوده است و او کس دیگری را دوست نداشته حتی دخترش خودش امیلی. پس از از دست دادن دلوروس او به سمت تاریکی های درون خود خزیده است.
</p>
<p>شبی که جولیت اقدام به خودکشی میکند پروفایل ویلیام را به صورت اتفاقی که در درون کتابی قرار داشت پیدا میکند و آن را مطالعه میکند. در حالی که از دیدن تصاویر پروفایل شوکه شده و غم این حقیقت که ویلیام هیچ گاه او را دوست نداشته تصمیم میگیرد یک بسته قرص خواب آور را در وان حمام ببلعد و نهایتا در آنجا تمام میکند. اما قبل از کشتن خودش پروفایل ویلیام را در جایی برای دختر امیلی مخفی میکند تا او بعدا آنرا پیدا کند.
</p>
<p>۲۰۵۲: زمان فعلی سریال
</p>
<p>در این زمان می دانیم که فورد مدتی است متوجه حرفهای آرنولد فقید شده است. فورد تئوری آرنولد را مورد بازبینی قرار میدهد. او متوجه میشود آخرین قطعه پازل برای رسیدن میزبانان به آگاهی که آرنولد به آن رسیده بود درد کشیدن پی در پی میزبانان است. میزبانان در پارک بطور دائم توسط میزبانان مورد اذیت و آزار قرار می گرفتند و درد می کشیدند. بنابراین فورد تصمیم میگیرد سیستمی تحت عنوان Reveries که احتمالا آرنولد سالها پیش آن را طراحی کرده بود را مجددا فعال کند. Reveries یا خیال اندیشی به میزبانها این امکان را میدهد تا بتوانند صحنه هایی از زندگی قبلی خود را در قالب وهم و خیال ببینند. این صحنه ها معمولا مربوط به یک اتفاق تلخ یا غم جدایی و یا بخش هایی از یک شخصیت قدیمی میزبان است که گهگاه باعث سردرگمی آنها میشود. میزبانها با دستیابی به این خاطرات به مرور متوجه خود و جهان اطراف خود می شوند و در می یابند که چه اتفاقاتی برای آنها در حال رقم خوردن است.
</p>
<p>روزی پیتر ابرناتی (Peter Abernathy) پدر دلوروس که در مزرعه خود قدم میزد عکسی از جولیت جوان را که احتمالا مربوط به حدود ۳۰ سال پیش است از روی زمین پیدا میکند. مشاهده این عکس قوه ادراک و احساسات او را به طرز عجیبی تحت تاثیر قرار میدهد و باعث درهم ریختگی احساسی او می شود. بعد از این آشفتگی احساسی پیتر شروع به زمزمه کردن جمله ای میکند که سالها پیش آرنولد برای تحریک احساسی به میزبان ها میگفت بود: «این لذت های آمیخته با خشونت پایانی خشونت بار نیز به بار می آورد». این جمله از شکسپیر در کتاب رومئو ژولیت است. پیتر این جمله را به دلوروس میگوید، او نیز این جمله را به میو میگوید. سپس ماجرای حرکت میو و دلوروس به سمت خودآگاهی از اینجا شروع می شود.
</p>
<p>فورد برای اینکه به دلورس در مسیر رسیدن به خودآگاهی کمک کند به معشوقه او تدی داستان پس زمینه وایت (Wyatt) را میدهد، به این شکل که تدی همواره در صدد پیدا کردن وایت است تا او را به سزای اعمال خشونت آمیزش برساند ولی در عین حال میداند ممکن است توسط او کشته شود. همانطور که قبل تر گفته شد وایت (Wyatt) یک شخصیت خشونت طلب و بی رحم در مجموعه داستان های پارک وست ورلد است. اما ما میدانیم که نقش وایت در عمل وجود خارجی ندارد و در واقع بخشی از شخصیت پنهان شده در دلوروس است. فورد با این کار تلاش میکرد به صورت غیر مستقیم از طریق تکرار نام وایت توسط تدی خاطرات دلوروس از گذشته را برای او زنده کند و به یاد آو بیاورد که او در گذشته (۳۵ سال پیش) خودش نقش وایت را بر عهده داشته و مسئول قتل و عام گسترده میزبان ها و البته آرنولد در پارک بوده است. او همچنین به مرور خاطرات ۳۰ سال پیش یعنی زمانی که با ویلیام آشنا شده بود را به خاطر می آورد، زمانی که با هم برای بازدید از شهر اسکالانته مدفون شده زیر خاک رفته بودند.
</p>
<p>در همین منوال مرد سیاه پوش (ویلیام مسن) که بعد از کشتن میو متوجه سمبل مارپیچ شده (البته او در طول سالیان بارها این سمبل را در جاهای مختلف پارک دیده بود) و نسبت به آن حساس میشود و تصمیم می گیرد بفهمد معنی آن چیست. او به تدی میرسد و به او میگوید دلورس در خطر است و باید به یکدیگر کمک کنند تا دلوروس را نجات دهند(به دروغ البته). 
</p>
<p>میدانیم که مدتی است فورد روی آخرین داستان خود کار میکند و برای آن تصمیم میگیرد که شهر مدفون شده زیر خاک یعنی اسکالانته را بازیابی و مرمت کند تا پایان ماجرای داستان او در آن مکان رقم بخورد. ویلیام و تدی در جستجوی خود برای یافتن دلوروس به شهر اکنون زنده شده اسکالانته می رسند. در آنجا دلوروس برای ویلیام فاش میکند که سمبل مارپیچ برای انسان ها ساخته نشده و مربوط به میزبان ها برای رسیدن به خودآگاهی کامل است.
</p>
<p>دلوروس نیز در مسیر خود برای رسیدن به خودآگاهی متوجه میشود که مرد سیاه پوش خشونت پرور همان ویلیام جوان و عاشق ۳۰ سال پیش است. تحمل درد این حقیقت که آن ویلیام دلنشین و معصوم اکنون چنین موجود سیاه و هیولا صفتی شده برای ذهن دلوروس خیلی زیاد از حد می نماید و گویی چیزی در وجود دلوروس بیدار میکند. بعدا فورد بیشتر به دلوروس کمک میکند تا خاطرات کشتن آرنولد را به یاد او بیاورد تا او را به خودآگاهی کامل برساند.
</p>
<p>فورد دلوروس را به اتاقی می برد که در گذشته او (دلوروس) و آرنولد با یکدیگر در آنجا هم صحبت میکردند. سپس همان اسلحه ای را به او می دهد که دلوروس با آن ۳۵ سال پیش آرنولد را کشته بود. پس از آن فورد اتاق را ترک میکند تا لحظات پایانی خودشناسی دلوروس با خود درونی اش سپری شود. فورد برای سخنرانی آخر خود به جمع مهمانان پارک روانه میشود. در همین حال دلوروس در می یابد که صدایی که در تمام این مدت در ذهن خود به عنوان صدای آرنولد می شنیده در واقع صدای ذهن خودش بوده. سپس شخصیت وایت در او زنده میشود، تمام خاطرات گذشته نیز برای او زنده می شود و در می یابد چه عذاب هایی را بخاطر انسان ها متحمل شده است. وجودش را خشونت فرا میگیرد و برای کشتن فورد به محل مهمانی میرود، فورد آخرین جمله خود را از زبان خارج میکند و در این لحظه دلوروس با همان اسلحه ای که از پشت به سر آرنولد شلیک کرده بود، به پشت سر فورد نیز شلیک میکند و سپس شروع به کشتن باقی مهمان ها میکند. در همین زمان بقیه میزبان ها که اکنون دیگر محدودیتی برای اعمال خشونت علیه انسان ها ندارند به محل مهمانی حمله میکنند و هر چقدر که می توانند از مهمان ها می شکند.
</p>
<p>در همین زمان میو (Maeve) نیز در مسیر دستیابی خود به سمت آگاهی کامل به سر می برد. او از روی عمد خودش را به کشتن میدهد تا برای باز سازی او را به اتاق آزمایشگاه ببرند. سپس شروع به یاد آوری افرادی می کند که در آزمایشگاه می بیند. یکی از این افراد آزمایشگاه فردی است به نام فیلکس لوتس (Felix Lutz) که با میو احساس همدردی میکند. از نظر او میزبان ها خیلی واقعی به نظر می رسند بویژه میو. همین که میو متوجه کلیت داستان پارک میشود و میفهمد که او تنها عروسکی در داستان های غیر واقعی پارک است و تمام ماجرا ها فقط برای سرگرمی انسان ها طراحی شده است اقدام به طرح ریزی نقشه فرار از پارک میکند.
</p>
<p>میو که بخاطر دستکاری فورد در کد او میتواند در محیط آزمایشگاه خود را از خواب بیدار کند با کمک فیلکس و استفاده از تبلت او ویژگی های دسترسی سطح بالا به خود اضافه میکند تا بتواند روی بقیه میزبان های پارک کنترل داشته باشد. در بخش تحتانی ستون فقرات همه میزبانان ماده انفجاری قرار دارد، اگر میزبانها قصد عبور از مرزهای پارک را داشته باشند این چاشنی انفجاری فعال میشود تا مانع خروج آنها از پارک شود. میو به کمک فیلکس این چاشنی را از بدن خود خارج میکند. سپس میو از پارک خارج میشود و به سمت ایستگاه خروجی پارک میرود.
</p>
<p>اما در آخرین لحظه تصمیم خود را عوض میکند (بر خلاف برنامه ای که فورد برای او نوشته بود). او که خود را اسیر خاطراتش با دخترش میبیند تصمیم می گیرد مجددا به پارک برگشته تا دخترش را پیدا کند تا با یکدیگر از پارک خارج شوند. از ویژگی های میو در این سریال احساس قوی و مادرانه اوست. در ادامه می بینیم که این ترحم میو شامل میزبان ها و حتی شاید انسان ها هم میشود.
</p>
<p>در همین زمان حال اندکی قبل از شورش میزبان ها در پارک، ترزا کالن (Theresa Cullen) یکی از مدیران پارک متوجه تغییراتی در رفتار میزبان ها میشود. همزمان کارمند بخش بررسی کیفیت، السی هیوز (Elsie Hughes) نیز که از افراد زیر مجموعه برنارد است متوجه این تغییرات می شود. برنارد و ترزا روابط عاشقانه مخفی دارند. ترزا به دستور شارلوت هیل (Charlotte Hale) شروع به جمع آوری اطلاعات پارک میکند تا در زمان مقتضی به صورت مخفیانه با استفاده از یک ارتباط ماهواره این این اطلاعات را به بیرون از پارک قاچاق کنند. در فصل یک و دو حدس بر این است که دلیل این کار حفظ و نگهداری اطلاعات پارک برای زمانی است که فورد بخواهد اطلاعات پارک را از بین ببرد. هرچند در فصل سوم می بینیم که قظیه چیز دیگری است، ولی فعلا به آن نمی پردازیم. 
</p>
<p>در این بین ناگفته نماند که پروژه انتقال اطلاعات به بیرون از پارک شکست میخورد، بنابراین آنها تصمیم میگیرند که این اطلاعات را بصورت موقتی در مغز پیتر ابرناتی به صورت رمز گذاری شده ذخیره کنند تا در زمان مقتضی از طریق او اطلاعات را از پارک خارج کنند. دلیل انتخاب پیتر ابرناتی مشخص نیست ولی او به همراه تعداد زیادی میزبان غیرفعال دیگر در سردخانه زیر زمین پارک نگهداری می شده است. این اتفاق به نوبه خود باعث درهم ریختگی بیش از پیش پیتر ابرناتی میشود.
</p>
<p>همانطور که اشاره شده مالکان و سرمایه گذاران پارک به مرور از کنترل و نفوذ بیش از اندازه فورد بر روی پروژه خسته شده اند و دنبال بازنشسته کردن فورد هستند. فورد که از این تصمیم سرمایه گذاران آگاه شده آخرین داستان پارک را طوری پی ریزی می کند در انتهای آن پارک ها از بین رفته و میزبان ها به دنیای بیرون بگریزند تا بتوانند مانند انسان ها آزادانه زندگی کنند.
</p>
<p>السی در جریان بررسی های خود بصورت اتفاقی متوجه پروژه درز اطلاعات پارک به بیرون از جانب ترزا میشود، هرچند هنوز از نقش شارلوت بی خبر است. او این یافته ها را به مسئول بالادستی خود برنارد اطلاع میدهد. بعد تر می بینیم که السی توسط فردی مورد حمله قرار می گیرد، در فصل دوم متوجه میشویم که این فرد کسی نبوده جز خود برنارد. (هرچند برنارد در حین این کار آگاه نبوده و کاری که فورد به او دستور داده بود را انجام داده بود).
</p>
<p>برنارد تحت فرمان فورد مانند یک ربات عمل میکند. فورد از برنارد می خواهد ترزا را بکشد و تمام سر نخ های این قتل را نیز از بین ببرد تا مرگ او شبیه یک اتفاق تراژیک در حین قاچاق اطلاعات پارک به بیرون توسط ترزا نمود داشته باشد. جلوتر زمانی که برنارد متوجه ذات خود میشود و اینکه او یک میزبان است دچار وحشت شدید شده و فورد خاطرات را از ذهن او پاک میکند.
</p>
<p>در اواخر فصل یک برنارد از فورد تقاضا میکند تا خاطراتش را بازگرداند، فورد نیز موافقت میکند. غم و درد از دست دادن فرزندش چارلی (در واقع چارلی فرزند آرنولد بوده) باعث بیداری و خودآگاهی برنارد میشود. او هم مصمم میشود تا کمک کند همه میزبان هایی که به آگاهی رسیده اند را از پارک خارج کند.
</p>
<p>در پایان می فهمیم که همه این جریان ها از ابتدا نقشه فورد بوده ولی فورد متوجه بود که میزبان ها برای رهایی از پارک ابتدا می بایستی خودآگاهی پیدا کنند و برای خودآگاهی نیاز دارند که دچار درد و غم و اندوه شوند. در پایان فصل یک زمانی که دلوروس به فورد شلیک می کند متوجه می شویم که از این پس داستان برای دلورس تبدیل به مساله خودی ها (میزبان ها/ربات ها) و غیر خودی ها (انسان ها) می شود.
</p>
<p>۲۰۵۲: زمان فعلی سریال چند ساعت بعد از واقعه کشتار در پارک 
</p>
<p>بعد از کشتن فورد، دلوروس به همراه تدی برای کشتار باقی مهمان پارک که بخشی از آنها از مالکان و سرمایه داران بودند میکنند. نقشه دلوروس رفتن به بیرون از پارک و تسخیر دنیای انسان ها است.
</p>
<p>برنارد که بخاطر شلیک به مغز خودش در فصل یک دچار نشت مایع مغزی شده به همراه شارلوت از جریان کشتار مهمانی به قسمتی دیگر از پارک فرار می کنند. شارلوت نمیداند که برنارد نیز یک میزبان است. قضیه شلیک به مغز خود نیز بخشی از نقشه فورد بود منتهی طوری برنامه ریزی شده بود که برناد نتواند به مغز خود آسیب جدی برساند. در بخشی دیده میشود که میو به بالای بدن برنارد رسیده و او را تا حدودی ترمیم میکند ولی او هنوز از نشت مایع مغزی دچار مشکل است. به هر روی در جریان فرار برنارد و شارلوت آنها به بخشی مخفی از پارک میرسند که آزمایشگاهی است. در آنجا اطلاعات انسان هایی که به پارک می آیند (مهمان ها) توسط ربات ها کارگر را استخراج شده و در جایی نگهداری می کنند.
</p>
<p>در یک تماس تلفنی با منبع نامشخص به شارلوت گفته میشود که برای ارسال نیروی کمکی و نجات آنها شرطی وجود دارد و آن پیدا کردن اطلاعات شرکت (که اکنون در مغز پیتر ابرناتی ذخیره شده است) می باشد. آنها برای برگرداندن پیتر به سردخانه یعنی همانجایی که بار آخر او را دیده بودند می روند ولی او را در آنجا پیدا نمی کنند. پیتر بخاطر مشکلات ذهنی در پارک سرگردان است و به صورت اتفاقی به جمعی از میزبان ها میرسد که گروهی از مهمان ها را گروگان گرفته اند و آنها را به کشتن تهدید میکنند.
</p>
<p>شارلوت و برنارد پیتر را ردیابی میکنند ولی در دستگیری او در لحظه آخر ناکام می مانند. برنارد و پیتر ابرناتی توسط گروهی از میزبانان به اسم Confederados دستگیر می شوند ولی شارلوت موفق به فرار میشود و به سمت ساختمان مرکزی مدیریت پارک میرود.
</p>
<p>مرد سیاه پوش از وجود یک بازی جدید که فورد برای شخص او طراحی کرده بود آگاه میشود. اسم این بازی «در» است و برخلاف باقی بازی های پارک در آن خطر مرگ وجود دارد چرا که اکنون دیگر میزبان ها برای کشتن هیچ محدودیتی ندارند.
</p>
<p>مرد سیاه پوش یار قدیمی خود لارنس را در پارک پیدا میکند. لارنس یک میزبان است که در گذشته توسط خود ویلیام بارها کشته شده. او از لارنس میخواهد که به او بپیوندد و او را در اتمام این بازی یاری کند. او به لارنس میگوید که او را بخاطر گذشته اش قضاوت نکند و سپس برای او فاش میکند که قصد دارد این بازی آخر را تمام کند و سپس کل پارک را بخاطر اشتباهاتش (که خود او مالکش است) به آتش کشیده و با خاک یکی کند. بنظر میرسد که دلوروس و ویلیام به صورت همزمان به دنبال پیدا کردن اسلحه ای مرموز هستند ولی هر کدام هدفی مجزا برای استفاده از آن دارند. ویلیام میخواهد پارک را نابود کند و دلورس میخواهد دنیای انسان ها را از بین ببرد.
</p>
<p>میو در این میان با همراه کردن اجباری لی سایزمور (Lee Sizemore) با خود به دنبال پیدا کردن دخترش در پارک است. لی سایزمور داستان سرای بازی های پارک است ولی داستان های او هیچگاه برای فورد جذابیتی ندارند. آنها هکتور (معشوقه میو) را پیدا میکنند و با هم به دنبال دختر میو میروند. آنها برای رسیدن به مکان زندگی دختر میو تصمیم به استفاده از راه های میانبر و تونل های زیر زمینی می کنند ولی یکی از مسیرها آنها را به اشتباه به سمت پارک دیگر یعنی شوگان ورلد هدایت میکند.
</p>
<p>دلوروس در حال جمع آوری نیرو برای رسیدن به Glory یا Valley Beyond است. او به تدی میگوید برخلاف دو اسم متفاوت آنها یک چیز هستند. این دو اسم مربوط به یک مکان نیستند بلکه اشاره به یک اسلحه دارند. او به تدی میگوید که یه دوستی در گذشته از روی حماقت آن را به دلوروس نشان داده است. احتمالا این همان دستگاه ها و امکانات حفر زمین بوده که ویلیام حدود ۲۸ سال پیش به دلوروس نشان داده است. دلوروس در ادامه تاکید میکند که او با استفاده از آن قصد نابود کردن انسان ها را دارد.
</p>
<p>دلورس، تدی و آنجلا به دژ Forlorn Hope در پارک می رسند. دلوروس فرمانده دژ را متقاعد میکند که از او اطاعت کند تا در برابر حمله نیروهای امنیتی پارک در امان باشند. ولی در عمل نقشه دلورس استفاده از گروه Confederados برای پوشش فعالیت های خود است تا بتواند خود را به Valley Beyond برساند. با سر رسیدن Confederados دلورس متوجه حضور پدرش و برنارد در بین آنها شده و نقشه او دچار خلل می شود.
</p>
<p>دلوروس با مشاهده وضعیت پدرش غمگین میشود و از برنارد می خواهد که او را بازیابی کند. برنارد به سختی در کد های رمز گذاری شده در ذهن پیتر ابرناتی وارد میشود و از مشاهده آنچه در آن ذخیره شده است شگفت زده میشود. ولی درست قبل از اینکه برنارد بتواند کاری کند شارلوت با گروهی از نیرو های امنیتی پار سر می رسند و پیتر ابرناتی را دستگیر میکنند. دلوروس به تدی دستور می دهد نیروهایی را به جهت های مختلف روانه کند تا ردی از پدرش پیدا کند و خودش نیز به سمت شهر Sweetwater حرکت می کند تا نقشه اش را عملی کند.
</p>
<p>برنارد که همچنان بخاطر نشت مایع مغزی دچار مشکل است روی تختی در دژ در حال استراحت است که ناگهان و بدون مقدمه کلمنتاین (همکار سابق میو در فاحشه خانه) او را مورد ضرب و شتم قرار داده و برنارد را کشان کشان به محلی می برد که غاری در آنجاست و السی در آن زندانی شده است (السی قبلا توسط خود برنارد به آنجا برده شده بود بدون اینکه برنارد از این کارش آگاه باشد). احتمالا این حرکت کلمنتاین از برنامه ریزی های فورد بوده است. السی پس از دیدن برنارد وحشت میکند و به او میگوید که چقدر از این حرکت برنارد ناراحت است. برنارد این حقیقت که او نیز یک میزبان است را برای السی فاش میکند و به او اطمینان میدهد بلایی که او بر سر السی آورده نا آگاهانه و به دستور فورد بوده. برنارد از السی تقاضای کمک میکند تا بتوانند مشکل نشت مایع مغزی او را برطرف کنند.
</p>
<p>آنها به یک آزمایشگاه مخفی وارد میشوند که در آن جسد تعدادی متصدی مرده و همینطور تعدادی ربات کارگر افتاده است. در جریان یک مجموعه خاطرات که پس از وارد شدن به این مکان در ذهن برنارد نقش می بندد ما می بینیم که برنارد تحت امر فورد مسئول مرگ افراد این آزمایشگاه بوده است. او در گذشته به این مکان آمده بود تا ذهن یک انسان را در آن بازسازی کند. در آنجا برنارد و السی بدن میزبان شده جیمز دلوس را می بینند که هنوز در پناهگاه تخریب شده خود به سر میبرد به مرور به سمت دیوانگی پیش میرود. جیمز آنجا را به آتش کشیده بود و سپس تعدادی از افراد آزمایشگاه را به قتل رسانده بود. جیمز با دیدن آنها به السی حمله میکند ولی برنار سر می رسد و جیمز را از می کشد.
</p>
<p>برنارد نقص نشت مایع مغزی خود را برطرف میکند و قبل از خروج از آن مکان برنارد برای السی فاش میکند که او قبلا در این مکان به دستور فورد یک consciousness (معنی به فارسی خیلی جالب نمیشه) دیگر نیز درست کرده ولی به خاطر نمی آورد که این consciousness مربوط به چه کسی است. بنابراین سوال بزرگ در اینجا این است که کدام یک از شخصیت های داستان (انسان) در حال حاضر در قالب یک میزبان در پارک در حال رفت و آمد است. 
</p>
<p>در این فصل پارک شماره ۶ معروف به پارک راج (با تم هند در زمان استعمار بریتانیا) معرفی می شود و ما دختر ویلیام یعنی امیلی را برای اولین بار در اینجا می بینیم. در جریان یک سفر درون پارک امیلی متوجه نقصی در کار میشود و پس از مشاهده کشته شدن همراهانش جان خود را برداشته فرار میکند. در مسیر توسط یک ببر (این ببر هم یک میزبان است فقط از نوع حیوانی آن) دنبال می شود و او مسیرش را به سمت خارج از پارک کج میکند و به دریاچه ای میرسد و ناگزیر به درون آم پرش میکند. ببر نیز به دنبال او پریده و گویی امیلی را مجبور میکند تا ناخواسته به سمت پارک وست ورلد برود.
در همین زمان ویلیام یا همان مرد سیاه پوش ماجرای رستگاری خود را کلید زده و جان لارنس و خانواده اش را از یک خطر حتمی نجات می دهد. زمانی که لارنس به خانواده نجات پیدا کرده خود ملحق می شود ویلیام از دیدن این صحنه به یاد همسرش که اخیرا خودکشی کرده می افتد و به صورت اتفاقی خود را در برابر دخترش که توانسته بود از دست ببر فرار کند پیدا می کند.
</p>
<p>میو و همراهانش توسط گروهی از میزبانان سامورایی در پارک شوگان دستگیر می شوند. در آنجا متوجه میشوند که بسیاری از داستانهایی که برای شخصیت های پارک وست ورلد نوشته شده اند در این پارک نیز برای شخصیت هایی مشابه به کار می روند. همان شخصیت میو و هکتور و آرمستیس و ... در این پارک نیز با اسامی متفاوت و با ظاهر ژاپنی دیده میشوند. 
</p>
<p>هر چند داستان ها و فیلم های ژاپنی از علاقه مندی های شخصی من هستند ولی باید اعتراف کنم این بخش از سریال برای من آنچنان که منتظرش بودم جذاب نبود و معتقدم جزییات خاصی از داستان را نیز در خود ندارد. این بخش بیشتر تشریح شخصیت دوستانه میو برای بیننده است. بیننده در این بخش کوتاه داستانی میبیند علی رغم توانایی میو در تغییر ذهن سایر میزبان ها او به انتخاب شخصی آنها احترام می گذارد (درست برخلاف دلورس). او (میو) موجودی دلرحم است و احساسات مثبتی در وجودش جریان دارد. بنابراین از ادامه داستان شوگان ورلد گذر میکنم و شما خواننده عزیز را به تماشای (مجدد) این بخش از سریال دعوت میکنم.
</p>
<p>در همین میان دلوروس به همراه تدی قطار شهر Sweetwater را به تصرف خود در می آوردن تا از آن برای باز کردن ورودی به مرکز Mesa استفاده کنند. قطار دچار نقص فنی است و دلورس تعدادی از کارمندان پارک را مجبور به تعمیر قطار می کند. در جریان تعمیر قطار تدی از دلوروس می خواهد که نقشه شوم خود را کنار گذاشته و با او به سمتی دیگر برود تا زندگی جدیدی را با یکدیگر آغاز کنند. دلورس همان شب برای خود و تدی خلوتی را تدارک میبیند تا با یکدیگر برای اولین بار معاشقه کنند، چیزی که دلوروس هیچگاه پس از معاشقه به ویلیام جوان در طول سالیان تجربه نکرده بود (البته بارها مورد تجاوز مهمان ها قرار گرفته بود).
</p>
<p>صبح روز بعد اما دلورس به افرادش دستور میدهند تا دست و پای تدی را بگیرند سپس از یکی از تکنسین های در بند خود می خواهد تا کد تدی را به گونه ای تغییر دهد که احساساتش  به پایین ترین حد ممکن رسیده و او را عملا تبدیل به یک ماشین آدم کشی کند. شخصیت تدی تعویض میشود چرا که دلورس در تیم خود جایی برای افراد ضعیف ندارد.
</p>
<p>میو در نهایت پس از جست و جوی فراوان مزرعه ای که او و دخترش با هم در آن زندگی می کردند را پیدا میکند. با سرعت به سمت خانه اش می دود و دخترش را در ایوان خانه می بیند. اما در کمال تعجب و دل شکستگی متوجه می شود دخترش دیگر او را نمی شناسد و فرد دیگری نقش مادر دخترش را بر عهده گرفته است. او با دخترش که البته دیگر او را مادر خود نمی داند در حال صحبت است که افراد گروه Ghost Nation به رهبری آکه چیتا فرا میرسند. آنها از آمدن گروه سرخپوستان وحشی دچار ترس می شوند و فرار میکنند. آکه چیتا که یکی از قدیمی ترین میزبان های پارک است خودش را به میو رسانده تا به او بگوید که هر دوی آنها هدفی مشابه دارند و دشمن یکدیگر نیستند و در آخرین لحظه از سمت دیگر افراد پارک سر می رسند و به آنها حمله میکنند. میو از دخترش ناگزیر جدا می شود اما آکه چیتا دخترک را با خود نجات داده و به جنگلی فرار میکند.
</p>
<p>در همین زمان مرد سیاه پوش و دخترش به همراه یکدیگر در حال عبور از بخشی از پارک هستند. امیلی به پدرش می گوید علی رغم همه اتفاقات بد گذشته او را بخشیده است. او از ویلیام خواهش میکند خود را  از این بازی خارج کند و به خانه برگردد. او به پدرش می گوید از اینکه پدرش را مقصر مرگ مادرش می دانسته احساس پشیمانی می کند و اکنون تنها خواسته او بازگشت به خانه و شروع یک زندگی جدید است. ویلیام گویی تحت تاثیر این حرف دخترش قرار گرفته و به او قول میدهد که صبح فردا به خانه برگردد. اما صبح وقتی امیلی در کنار آتش خاموش شده کمپ از خواب بیدار می شود در میابد که همه آنها رفته اند و پدرش به او دروغ گفته است. 
</p>

 <p>======================
به شخصیت سیاه و دروغگوی ویلیام پی میبرد و او را باعث مرگ برادرش میداند و معتقد از که با رفتارهای شارلاتانه خودش شرکت را از چنگ پدرش خارج کرده است. همسر و دختر ویلیام از پدر خود واهمه دارند و در نهایت همسر ویلیام با دیدن پروفایل او و برملا شدن همه گذشته اش اقدام به خودکشی میکند. پس از خودکشی همسرش ویلیام زمان بیشتری را در پارک سپری می کند کمتر به مسائل مدیریتی شرکت می پردازد. او برای اداره شرکت از شارلوت هیل به عنوان مدیر اجرایی دعوت به همکاری میکند. تا خودش در پارک به دنبال داستان های آن بگردد.
</p>
<p>۲۰۵۲: زمان فعلی سریال، یک هفته بعد از واقعه کشتار در پارک 
</p>
<p>ذکر این نکته لازم است که بدانیم در فصل دوم ۳ خط زمانی وجود دارند که در هم تنیده شده اند و این به نوبه خود درک بسیاری از وقایع را برای بیننده سخت میکند. پیتر ابرناتی به آزمایشگاه Meas باز گردانده شده و تحت نظارت نیروهای امنیتی پارک قرار دارد (او را به شکل وحشیانه ای به تخت خود با میخ چسبانده اند). شارلوت که حالا به Mesa رسیده احساس امنیت می کند ولی دلوروس به همراه تدی (دستکاری شده) به سمت آنها با قطار در حرکت هستند.
</p>
<p>همزمان برنارد با کمک السی وارد برنامه گهواره (Cradle) میشود تا ببیند کدام سورس کد در حال حاضر کنترل سیستم پارک را در اختیار دارد. چرا که آنها متوجه شده اند بخشی در سیستم برنامه گهواره جلوی دسترسی کارمندان پارک برای کنترل سیستم را گرفته است. برنامه گهواره همانطور که قبلا گفته شده یک برنامه شبیه سازی است و اطلاعات پشتیبان همه میزبان ها را در خود دارد و به شکل شهر Sweetwater ساخته شده است. 
</p>
<p>برنارد در درون برنامه در حال پرسه زدن به مهمانخانه Mariposa می رسد. در مهمانخانه در کمال تعجب متوجه پیر مردی میشود که در حال نواختن پیانو است. آن پیر مرد کسی نیست جز فورد که به او با جمله «سلام دوست قدیمی» خوش آمد گویی میکند. ناگهان اتفاقات گذشته برای برنارد معنی پیدا میکند. او متوجه میشود که آن گوی حافظه که برنارد به دستور فورد ساخته بود در واقع برای بارگذاری consciousness فورد مورد استفاده قرار گرفته و فورد از درون برنامه گهواره اکنون در حال کنترل پارک است. فورد در ادامه نقشه مخوف سرمایه گذاران پارک را برای برنارد فاش میکند که همان پروژه فورج نام دارد. در آن نقشه مالکان پارک قصد دارند تا کپی افراد ثروتمند را ساخته تا به آنها امکان زندگی ابدی بدهند اما هنوز پروژه به نتیجه نرسیده است (مورد جیمز دلوس گویای شکست پروژه است).
</p>
<p>فورد به برنارد اشاره میکند که consciousness انسانها در دنیای واقعی تحمل قبول یک بدن مکانیکی را نداشته و شروع به پس زدن واقعیت میکند و در مدت کوتاهی فرد دچار زوال میشود از همین رو خود فورد ترجیح داده که باقی عمر خود را در یک برنامه شبیه سازی شده سپری کند چرا که در آنجا ذهن او به مشکل بر نمیخورد. برنارد متوجه میشود که فورد طرف میزبان هاست و تلاش می کند گونه آنها را از خطر نابودی نجات دهد. فورد میداند که برنارد توان ذهنی این مبارزه برای نجات نوع خود را ندارد بنابراین قبل از خروج برنارد از برنامه شبیه سازی وارد ذهن او میشود. برنارد تحت کنترل فورد سیستم پارک را غیر فعال میکند و ۲ نگهبان را نیز به قتل میرساند.
</p>
<p>دلورس و گروهش با موفقیت گوی حافظه درون مغز پیتر ابرناتی را بدست آورده و سپس مرکز کنترلی برنامه گهواره را منفجر میکنند تا تمامی اطلاعات پشتیبانی میزبان ها در این انفجار از بین برود. این بدین معنی است که از این پس اگر میزبانی بمیرد (و گوی حافظه او از بین برود) دیگر واقعا مرده و امکان بازگشت ندارد. به احتمال بسیار زیاد فورد بخاطر ورود به ذهن برنارد از این انفجار نجات پیدا میکند. به هر روی دلورس و همراهانش به سمت خروجی Mesa حرکت میکنند تا خود را به Valley Beyond برسانند.
</p>
<p>در همین هنگام میو که به مزرعه خود بازگشته بود با مرد سیاه پوش و همراهانش مواجه میشود و به او شلیک میکند تا انتقام گذشته را از او گرفته باشد. نیروهای امنیتی Mesa به محل درگیری میرسند و میو را کشته و با خود به آزمایشگاه می برند. لی سایزمور و باقی همراهان میو نیز خود را نجات داده و فرار میکنند.
</p>
<p>ویلیام از شلیک میو جان سالم به در میبرد و خود را کشان کشان به رودخانه این در آن نزدیکی ها می رساند و از هوش میرود. در آنجا افراد Ghost Nation او را پیدا کرده و محل کمپ خود میبرند. سپس امیلی سر میرسد و پدرش را از آکه چیتا پس میگیرد. امیلی چند کلمه ای را با آکه چیتا به زبان سرخپوستی صحبت میکند و ویلیام که در عالم خواب و بیداری است این صحنه را میبیند و شک میکند که شاید امیلی واقعی نیست و فورد او را در قالب یک میزبان سر راهش قرار داده تا او را از رسیدن به انتهای بازی منحرف کند. 
</p>
<p>امیلی پس از پس گرفتن پدرش به او می گوید که از پروژه مخفی پدرش اطلاع دارد و می خواهد به محض خروج از پارک او را لو دهد و به زندان بفرستد. امیلی در مورد پروفایل پدرش اشاره میکند که در ویلیام شک بیشتری ایجاد میکند. چون به جز خودش و فورد کسی پروفایلش را ندیده بودند. در واقع ویلیام اشتباه می کرد زیرا زمانی فورد با تحقیر ویلیام پروفایلش را به او میدهد او آن را در لای کتابی در اتاق خوابش می گذارد، همسرش جولیت آن را پیدا می کند و سپس آن را برای امیلی میگذارد. به هر حال بر اثر این اشتباه شک ویلیام به یقین تبدیل میشود و در لحظه ای که امیلی قصد داشت تا  با نشان دادن پروفایل پدرش که در جیب پشت شلوارش گذاشته بود او را متقاعد کند که دروغ نمی گوید ویلیام به او شلیک می کند و او را میکشد. ویلیام بالای سر جسد امیلی میرود و در صحنه ای غمناک پروفایل خود را در دستان خونین امیلی میبیند ولی دیگر کار از کار گذشته بود و امیلی دیگر مرده بود.
</p>
<p>لی سایزمور که اکنون به Mesa بازگشته اصرار به بازیابی و ترمیم میو میکند. او برخلاف شخصیتی که از خود به بیننده نشان داده خود را در مورد اتفاقی که برای میو افتاده مقصر میداند. او به دروغ کارمندان پارک را متقاعد میکند که چون میو امکان کنترل سایر میزبانها را دارد باید او را نجات دهند تا از او بعدا استفاده کنند. در یک صحنه که لی بر بالین میو حاضر می شود و کسی دیگری آنجا نیست از میو بخاطر اتفاقات پیش آمده عذرخواهی کرده و اعتراف می کند لیاقت میو خیلی بیشتر از این وضعیتی است که در آن قرار گرفته و اینکه چقدر دوست داشته که میو به همراه دخترش آزادانه در خارج از پارک زندگی کنند.
</p>
<p>میو که هنوز ذهنش زنده و فعال است از طریق شبکه Mesh که برای ارتباط نا آگاهانه میزبان ها طراحی شده بود با آکه چیتا (به صورت تله پاتی) حرف میزند. آکه چیتا به میو اطمینان میدهد که از دخترش مراقبت خواهد کرد تا زمانی که آنها به هم برسند. فورد برای میو پیغامی در ذهنش میگذارد و به او میگوید که او از میان همه میزبان هایی که درست کرده برایش محبوب تر بوده است. او از بابت اتفاقاتی که برای رخ داده متاسف است و به او بالاترین دسترسی پارک را میدهد تا بتواند خودش را از نجات دهد.
</p>
<p>اندکی قبل از این ماجرا شارلوت کد مربوط به کنترل میزبانان از راه دور را از توسط یکی از تکنسین ها از ذهن میو کپی کرده بود و در ذهن کلمنتاین قرار داده بود تا با فرستادن کلمنتاین به درود جمعیت میزبان ها آنها را وادار به کشتن یکدیگر کند. 
</p>
<p>برنارد که از حضور فورد در ذهنش وحشت کرده بود مستقیما وارد سیستم ذهن خود میشود و کد مربوط به فورد را غیرفعال میکند. ولی از ترس اینکه ممکن بخاطر احساس خطری که ممکن است در آینده از جانب السی احساس کند و او را بکشد به او می گوید که باید راهشان را از هم جدا کنند و خودش به تنهایی به سمت Valley Beyond حرکت میکند.
</p>
<p>آکه چیتا به همراه تعداد زیادی از میزبان ها به پیروی از درخواست فورد به سمت  Valley Beyond در حرکت بودند که در راه با دلورس مواجه می شوند. تعدادی از اعضای Ghost Nation به سمت دلورس حمله میکنند و به او می گویند او اجازه استفاده از Valley Beyond برای مقاصد خودش را ندارد. جنگی بین Ghost Nation و همراهان دلوروس شکل می گیرد که در انتهای آن تنها دلوروس و تدی و یکی از اعضای Ghost Nation زنده می مانند. 
</p>
<p>تدی که از عملکرد دلورس ناراضی بود به او میگوید که از این که دلورس او را به یک هیولا مبدل کرده ناخشنود است. او به دلورس می گوید که او باید همان تدی را دوست می داشته با تمام نقاط ضعف و قدرتش و اینکه او از شخصیت وایت در دلورس خوشش نمی آید و دیگر نمی تواند از او محافظت کند بنابراین تصمیم میگیرد به زندگی خود خاتمه دهد و گلوله ای در مغز خود شلیک میکند. دلورس زمان کمی در کنار جسد تدی با ناراحتی سپری می کند و سپس به راه خود ادامه می دهد تا به فورج برسد که از اتفاق بصورت همزمان به برنارد و ویلیام مواجه میشود.
</p>
<p>دلورس که حدس زده بود ممکن است ویلیام به زودی به او حمله کند در درون یک هفت تیر یک گلوله معیوب قرار میدهد و آن هفت تیر را به ویلیام میدهد. خیلی زود حدس دلوروس به حقیقت می پیوندد و ویلیام به سمت او چند گلوله شلیک میکند تا به گلوله معیوب میرسد که با شلیک آن انگشت یا چند انگشت دست خود را از بین میبرد. دلورس و برنارد ویلیام زخمی را رها می کنند و وارد فورج می شوند.
</p>
<p>دلورس با بهره گرفتن از کلید رمز گذاری که شارلوت در مغز پدرش گذاشته بود راه ورود خود و برنارد به داخل فورج را باز میکند. فورج نیز در نوع خود یک برنامه شبیه سازی مانند گهواره است. با این تفاوت که به جای میزبان ها اطلاعات مهمان ها در آن قرار دارد و رابط کاربری آن در قالب یک هوش مصنوعی با ظاهر لوگان است که سالها پس از دنیا رفته است. لوگان (هوش مصنوعی سیستم فورج) به دلورس و برنارد می گوید که پس از همه این سالها که بر روی بازگشایی کد انسان ها کار کرده به این نتیجه رسیده است انسان ها موجودات بسیار ساده و قابل پیش بینی هستند. آنها در یک موقعیت ثابت همواره تصمیم ثابتی می گیرند که به نوعی اشاره به اصل عدم امکان داشتن انتخاب آزادانه (Free Will) در انسان ها دارد.
</p>
<p>دلورس تصمیم دارد سیستم فورج را همانند سیستم گهواره (Cradle) نابود کند اما برنارد به او اجازه نمی دهد و به او شلیک می کند. اما در آخرین لحظه دلورس سیستم خروجی های آب اضطراری را فعال کرده بود برای همین منطقه Valley Beyond به زیر آب میرود و در آن منطقه دریاچه ای تشکیل می شود و جسد میزبانهایی که پس از ورود consciousness به دنیای Valley Beyond در درون دره افتاده بود روی آب معلق می شود. در اینجا ذکر این نکته برای از بین بردن سردرگمی لازم است که Valley Beyond هم اسم یک دره در پارک است و هم نام دروازه ای در همان منطقه است که میزبان ها از آنجا می توانند consciousness خود را به دنیای بهشت مانند وارد کنند و در آنجا به زندگی خود در صلح و صفا ادامه دهند.
</p>
<p>میو پس از دسترسی سطح بالایی که فورد به او داده بود توانست خود را از رو تخت نجات دهد و مجددا به افراد خود ملحق شود تا به سمت Valley Beyond حرکت کنند. در مسیر لی سایزمور خود را فدا میکند تا به میو امکان ادامه مسیر را بدهد. سپس همه افراد همراه میو نیز جان خود را می دهند تا میو و دخترش بتوانند با هم به دنیای Valley Beyond بروند. دختر میو با کمک آکه چیتا موفق می شوند از دروازه قبل از بسته شدن عبور کنند ولی میو در لحظه آخر تیر می خورد دروازه بسته می شود و او جا می ماند.
</p>
<p>فیلکس و سیلوستر از قتل و عام جان سالم بدر می برند و به آنها ماموریت بازیابی میزبانهای موجود داده می شود و این امید را برای بازگشت میو زند نگه می دارد.
</p>
<p>در داخل Mesa السی در مقابل شارلوت قرار می گیرد و به او می گوید که از پروژه مخفی شرکت آگاه است. شارلوت پس از شنیدن این حرف به السی شلیک میکند و او را از پای در می آورد، در حالی که برنارد از کمی دور تر شاهد این اتفاقات است و در خود فرو می رود و از تصمیم کشتن دلورس پشیمان می شود و همزمان تصمیم می گیرد تا شارلوت را از میان بردار.
</p>
<p>او به یکی از مکان های مخفی در پارک میرود و یک کپی از روی بدن شارلوت درست میکند و گوی حافظه دلورس را در آن قرار می دهد و عملا دلورس را در بدن شارلوت مجددا باز می گرداند، در ادامه دلورس در موقعیتی در سردخانه Mesa با شارلوت روبرو شده و شارلوت را می کشد و جسد او را از بین می برد و از این به بعد نقش شارلوت را ایفا می کند.
</p>
<p>۲۰۵۲: زمان فعلی سریال، دو هفته بعد از واقعه کشتار در پارک 
</p>
<p>برنارد در کنار ساحل (همان ساحلی که با جاری شدن آب در دره شکل گرفته بود) بیدار می شود و توسط تیم امنیتی که در حال بررسی اتفاقات دو هفته اخیر پس از مرگ فورد هستند برده می شود. برنارد که در جریان همه اتفاقات بود کمی قبل تر بصورت عامدانه خاطراتش را درهم می کند تا اگر در آینده کسی خواست اطلاعاتی از ذهنش بازیابی کند متوجه چیزی نشود که البته این کار به خود آرنولد نیز آسیب وارد میکرد. زمانی که برنارد را بیدار میکنند او بصورت اسرار آمیزی اشاره می کند که او باعث مرگ همه بوده.
</p>
<p>تیم امنیتی برنارد را به مرکز Mesa برده و در آنجا شارلوت (در واقع دلورس) او را می بیند و به زبان مرموزی اشاره می کند فکرش را نمی کرده برنارد بتواند خودش را نجات دهد چرا که از ابتدا وجود این کار را در او نمی دیده (احتمالا اینجا دلوروس کنایه به شخصیت احساسی و ضعیف برنارد دارد که از روی آرنولد مدلسازی شده). برنارد که در گوشه ای شاهد اتفاقات است می بیند که تیم امنیتی جسد میزبان ها را به آزمایشگاه آورده و با تعجب می فهمند که ذهن نیمی از میزبان ها کاملا پاک شده و خالی است (اینها همان میزبان هایی هستند که موفق شدند به Valley Beyond بروند). 
</p>
<p>تیم امنیتی دلوس که استابز را نیز در کنار خود دارند رد DNA ترسا را گرفته و به خانه ای مخفی در قلب پارک میرسند. همان جایی که فورد بسیاری از نقشه ها و داستان هایش را طراحی می کرد. برنارد نیز با آنها همراه است. برنارد شروع به یاد آوردن خاطره مربوط به کشتن ترزا می کند. قبل از خروج تیم امنیتی در مخفی در آن خانه پیدا می کنند که آنها را به سمت زیر زمینی رهنمون می کند که پر است از کپی هایی از بدن برنارد. ما هنوز نمی دانیم که آیا اینها ورژن های قبلی تر برنارد هستند یا اینکه این برنارد ها برای حضور در جاهای مختلف پارک توسط فورد مورد استفاده قرار می گرفتند. 
</p>
<p>پس از اینکه تیم امنیتی متوجه ماهیت برنارد میشوند او را شکنجه می دهند تا بفهمند چه اتفاقاتی در پارک رخ داده و نقش او در دزدیدن گوی حافظه پیتر ابرناتی توسط دلورس چه بوده است. او اقرار می کند که حافظه پیتر در بخش ۱۶ منطقه ۴ قرار دارد. همان مکان Valley Beyond! آنها به اتفاق برنارد به مکان فورج رفته و جسد دلورس را در آنجا می بینند. شارلوت اعضای تیم امنیتی را می کشد و مکان اطلاعاتی که حاوی Valley Beyond است را به نقطه ای نامعلوم منتقل میکند تا از به بعد کسی امکان دسترسی به آن را نداشته باشد. سپس به برنارد شلیک میکند تا بتواند گوی او را از سرش خارج کند و سپس بی سر و صدا از پارک به عنوان شارلوت هیل بیرون برود. می دانیم که در زمان خروج دلورس از پارک به جز گوی برنارد ۴ گوی دیگر نیز در کیف دستی او قرار دارد. هویت این ۴ نفر مشخص نیست یعنی حداقل تا زمان پخش فصل سوم. ما می دانیم که تدی قطعا یکی از آنها نیست چرا که دلورس در نهایت به خواسته قلبی تدی احترام گذاشت و consciousness او را به Valley Beyond منتقل کرد تا بتواند در آرامش زندگی کند.
</p>
<p>در هنگام خروج شارلوت (دلوروس) متوجه می شویم که استابز نیز در تمام مدت یک میزبان بوده که در قالب تیم امنیتی پارک کار می کرده و از افراد مستقیم تحت امر فورد بوده است. در فصل سوم شاهد بازگشت استابر خواهیم بود. همچنین می بینیم که مرد سیاه پوش نیز هنوز زنده است و باز هم جان سالم به در برده است.
</p>
<p>در دنیای انسان ها فورد برای دلورس از قبل امکانات و ماشین های ساخت بدن میزبان ها را گذاشته است جایی در خانه آرنولد. او بدن خود را مجددا می سازد و گوی حافظه خود را در آن قرار میدهد. سپس همین کار را برای برنارد انجام میدهد. در فصل سوم شاهد رویارویی این دو خواهیم بود.
</p>
<p>سالها پس از ۲۰۵۲:
</p>
<p>در یک صحنه مربوط به آینده نسبتا خیلی دور زمانی که فورج مبدل به یک مکان متروکه شده صحنه ای را میبینیم که در آن ویلیتام (مرد سیاه پوش) وارد ساختمان فورج میشود که پر از کپه های خاک شده و با دختر خود امیلی که نمونه میزبان شده اوست ملاقات می کند. امیلی روی ویلیام در حال انجام تست وفاداری (منظور وفاداری به ورژن اصلی و انسانی با همان ویژگی ها فرد اصلی) است. درست همانطور که سالها پیش خود ویلیام همین تست را بر روی جیمز دلوس انجام میداده است.
</p>
<p>بر اساس ظواهر امر بسیار اینگونه به نظر می رسد که هرچند آنها در محل ساختمان فورج با هم ملاقات میکنند ولی در درون هیچ سیستم شبیه سازی قرار ندارند و در دنیا واقعی پارک هستند که این تلویحا بدین معنی است که ویلیام در این زمان در درون بدنی میزبان مانند قرار گرفته. سوال این است که وقایع مربوط به این صحنه ها در چه سالی در آیند در حال رخ دادن است. و یا اینکه شاید دنیایی واقعی وجود دارد که ویلیام در آن زنده است در حالی که کپی میزبان شکل او در یک چرخه درون پارک گیر افتاده است.
</p>
  
 

      		</div>
      	</div>      	        
        <!--  -->
			</div>
    </div>
  </div>
	  <div class="container-fluid bg-success px-5 py-5 mt-5">
  	<div class="row"> 	    
	    <div class="col text-center">ایمیل: sepehr.aryani@gmail.com</div>
  	</div>
  </div>
</body>
</html>

